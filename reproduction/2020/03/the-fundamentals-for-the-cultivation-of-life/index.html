<!doctype html><html lang=en-us>
<head>
<meta charset=utf-8>
<meta name=viewport content="width=device-width,initial-scale=1">
<title>0xab.de</title>
<link rel=stylesheet href=/css/atom-one-light.css>
<link rel=stylesheet href=/css/style.css>
<link rel=stylesheet href=/css/fonts.css>
<link rel=icon type=image/png sizes=32x32 href=/images/favicon.ico>
<script src=/js/highlight.min.js></script>
<script>hljs.initHighlightingOnLoad()</script>
</head>
<body>
<nav>
<ul class=header>
<li><a href=/article>Article</a></li>
<li><a href=/translation>Translation</a></li>
<li><a href=/reproduction>Reproduction</a></li>
<li><a href=/categories>Category</a></li>
<li><a href=/resume>Resume</a></li>
<li><a href=/feed.xml>Subscribe</a></li>
</ul>
<hr>
</nav>
</body>
</html>
<a class=article__tag href=https://0xab.de/categories/culture>Culture</a>
<center><span class=title>
莊子/內篇/養生主第三
<span class=link></span>
</span></center>
<span class=date>
Mar 06, 2020
</span>
</span>
<br>
</span>
<hr>
</div>
<main>
<p>　　吾生也有涯，而知也无涯。以有涯隨无涯，殆已；已而為知者，殆而已矣。為善无近名，為惡無近刑。緣督以為經，可以保身，可以全生，可以養親，可以盡年。</p>
<p>　　庖丁為文惠君解牛，手之所觸，肩之所倚，足之所履，膝之所踦，砉然嚮然，奏刀騞然，莫不中音。合於桑林之舞，乃中經首之會。</p>
<p>　　文惠君曰：「嘻，善哉！技蓋至此乎？」</p>
<p>　　庖丁釋刀對曰：「臣之所好者，道也，進乎技矣。始臣之解牛之時，所見无非全牛者。三年之後，未嘗見全牛也。方今之時，臣以神遇而不以目視，官知止而神欲行。依乎天理，批大郤，導大窾，因其固然。技經肯綮之未嘗，而況大軱乎！良庖歲更刀，割也；族庖月更刀，折也。今臣之刀十九年矣，所解數千牛矣，而刀刃若新發於硎。彼節者有間，而刀刃者无厚；以无厚入有間，恢恢乎其於遊刃必有餘地矣，是以十九年而刀刃若新發於硎。雖然，每至於族，吾見其難為，怵然為戒，視為止，行為遲。動刀甚微，謋然以解，如土委地。提刀而立，為之四顧，為之躊躇滿志，善刀而藏之。」</p>
<p>　　文惠君曰：「善哉！吾聞庖丁之言，得養生焉。」</p>
<p>　　公文軒見右師而驚曰：「是何人也？惡乎介也？天與，其人與？」曰：「天也，非人也。天之生是使獨也，人之貌有與也。以是知其天也，非人也。」</p>
<p>　　澤雉十步一啄，百步一飲，不蘄畜乎樊中。神雖王，不善也。</p>
<p>　　老聃死，秦失弔之，三號而出。</p>
<p>　　弟子曰：「非夫子之友邪？」</p>
<p>　　曰：「然。」</p>
<p>　　「然則弔焉若此，可乎？」</p>
<p>　　曰：「然。始也吾以為其人也，而今非也。向吾入而弔焉，有老者哭之，如哭其子；少者哭之，如哭其母。彼其所以會之，必有不蘄言而言，不蘄哭而哭者，是遁天倍情，忘其所受，古者謂之遁天之刑。適來，夫子時也；適去，夫子順也。安時而處順，哀樂不能入也，古者謂是帝之縣解。」</p>
<p>　　指窮於為薪，火傳也，不知其盡也。</p>
</main>
<div id=disqus_thread></div>
<script>(function(){var a=document,b=a.createElement('script');b.src='https://arjenzhou.disqus.com/embed.js',b.setAttribute('data-timestamp',+new Date),(a.head||a.body).appendChild(b)})()</script>
<noscript>Please enable JavaScript to view the <a href=https://disqus.com/?ref_noscript>comments powered by Disqus.</a></noscript>
<footer>
</footer>
</body>
</html>
<!doctype html><html><head>
<meta charset=utf-8>
<meta http-equiv=x-ua-compatible content="IE=edge"><title>莊子/內篇/養生主第三 - arjenzhou</title><meta name=viewport content="width=device-width,initial-scale=1">
<meta name=description content="吾生也有涯，而知也无涯。以有涯隨无涯，殆已；已而為知者，殆而已矣。為善无近名，為惡無近刑。緣督以為經，可以保身，可以全生，可以養親，可以盡年。
　庖丁為文惠君解牛，手之所觸，肩之所倚，足之所履，膝之所踦，砉然嚮然，奏刀騞然，莫不中音。合於桑林之舞，乃中經首之會。
　文惠君曰：「嘻，善哉！技蓋至此乎？」
　庖丁釋刀對曰：「臣之所好者，道也，進乎技矣。始臣之解牛之時，所見无非全牛者。三年之後，未嘗見全牛也。方今之時，臣以神遇而不以目視，官知止而神欲行。依乎天理，批大郤，導大窾，因其固然。技經肯綮之未嘗，而況大軱乎！良庖歲更刀，割也；族庖月更刀，折也。今臣之刀十九年矣，所解數千牛矣，而刀刃若新發於硎。彼節者有間，而刀刃者无厚；以无厚入有間，恢恢乎其於遊刃必有餘地矣，是以十九年而刀刃若新發於硎。雖然，每至於族，吾見其難為，怵然為戒，視為止，行為遲。動刀甚微，謋然以解，如土委地。提刀而立，為之四顧，為之躊躇滿志，善刀而藏之。」
　文惠君曰：「善哉！吾聞庖丁之言，得養生焉。」
　公文軒見右師而驚曰：「是何人也？惡乎介也？天與，其人與？」曰：「天也，非人也。天之生是使獨也，人之貌有與也。以是知其天也，非人也。」
　澤雉十步一啄，百步一飲，不蘄畜乎樊中。神雖王，不善也。
　老聃死，秦失弔之，三號而出。
　弟子曰：「非夫子之友邪？」
　曰：「然。」
　「然則弔焉若此，可乎？」
　曰：「然。始也吾以為其人也，而今非也。向吾入而弔焉，有老者哭之，如哭其子；少者哭之，如哭其母。彼其所以會之，必有不蘄言而言，不蘄哭而哭者，是遁天倍情，忘其所受，古者謂之遁天之刑。適來，夫子時也；適去，夫子順也。安時而處順，哀樂不能入也，古者謂是帝之縣解。」
　指窮於為薪，火傳也，不知其盡也。">
<meta property="og:image" content>
<meta property="og:title" content="莊子/內篇/養生主第三">
<meta property="og:description" content="吾生也有涯，而知也无涯。以有涯隨无涯，殆已；已而為知者，殆而已矣。為善无近名，為惡無近刑。緣督以為經，可以保身，可以全生，可以養親，可以盡年。
　庖丁為文惠君解牛，手之所觸，肩之所倚，足之所履，膝之所踦，砉然嚮然，奏刀騞然，莫不中音。合於桑林之舞，乃中經首之會。
　文惠君曰：「嘻，善哉！技蓋至此乎？」
　庖丁釋刀對曰：「臣之所好者，道也，進乎技矣。始臣之解牛之時，所見无非全牛者。三年之後，未嘗見全牛也。方今之時，臣以神遇而不以目視，官知止而神欲行。依乎天理，批大郤，導大窾，因其固然。技經肯綮之未嘗，而況大軱乎！良庖歲更刀，割也；族庖月更刀，折也。今臣之刀十九年矣，所解數千牛矣，而刀刃若新發於硎。彼節者有間，而刀刃者无厚；以无厚入有間，恢恢乎其於遊刃必有餘地矣，是以十九年而刀刃若新發於硎。雖然，每至於族，吾見其難為，怵然為戒，視為止，行為遲。動刀甚微，謋然以解，如土委地。提刀而立，為之四顧，為之躊躇滿志，善刀而藏之。」
　文惠君曰：「善哉！吾聞庖丁之言，得養生焉。」
　公文軒見右師而驚曰：「是何人也？惡乎介也？天與，其人與？」曰：「天也，非人也。天之生是使獨也，人之貌有與也。以是知其天也，非人也。」
　澤雉十步一啄，百步一飲，不蘄畜乎樊中。神雖王，不善也。
　老聃死，秦失弔之，三號而出。
　弟子曰：「非夫子之友邪？」
　曰：「然。」
　「然則弔焉若此，可乎？」
　曰：「然。始也吾以為其人也，而今非也。向吾入而弔焉，有老者哭之，如哭其子；少者哭之，如哭其母。彼其所以會之，必有不蘄言而言，不蘄哭而哭者，是遁天倍情，忘其所受，古者謂之遁天之刑。適來，夫子時也；適去，夫子順也。安時而處順，哀樂不能入也，古者謂是帝之縣解。」
　指窮於為薪，火傳也，不知其盡也。">
<meta property="og:type" content="article">
<meta property="og:url" content="/reproduction/2020/03/the-fundamentals-for-the-cultivation-of-life/"><meta property="article:section" content="reproduction">
<meta property="article:published_time" content="2020-03-06T00:00:00+00:00">
<meta property="article:modified_time" content="2020-03-06T00:00:00+00:00">
<meta name=twitter:card content="summary">
<meta name=twitter:title content="莊子/內篇/養生主第三">
<meta name=twitter:description content="吾生也有涯，而知也无涯。以有涯隨无涯，殆已；已而為知者，殆而已矣。為善无近名，為惡無近刑。緣督以為經，可以保身，可以全生，可以養親，可以盡年。
　庖丁為文惠君解牛，手之所觸，肩之所倚，足之所履，膝之所踦，砉然嚮然，奏刀騞然，莫不中音。合於桑林之舞，乃中經首之會。
　文惠君曰：「嘻，善哉！技蓋至此乎？」
　庖丁釋刀對曰：「臣之所好者，道也，進乎技矣。始臣之解牛之時，所見无非全牛者。三年之後，未嘗見全牛也。方今之時，臣以神遇而不以目視，官知止而神欲行。依乎天理，批大郤，導大窾，因其固然。技經肯綮之未嘗，而況大軱乎！良庖歲更刀，割也；族庖月更刀，折也。今臣之刀十九年矣，所解數千牛矣，而刀刃若新發於硎。彼節者有間，而刀刃者无厚；以无厚入有間，恢恢乎其於遊刃必有餘地矣，是以十九年而刀刃若新發於硎。雖然，每至於族，吾見其難為，怵然為戒，視為止，行為遲。動刀甚微，謋然以解，如土委地。提刀而立，為之四顧，為之躊躇滿志，善刀而藏之。」
　文惠君曰：「善哉！吾聞庖丁之言，得養生焉。」
　公文軒見右師而驚曰：「是何人也？惡乎介也？天與，其人與？」曰：「天也，非人也。天之生是使獨也，人之貌有與也。以是知其天也，非人也。」
　澤雉十步一啄，百步一飲，不蘄畜乎樊中。神雖王，不善也。
　老聃死，秦失弔之，三號而出。
　弟子曰：「非夫子之友邪？」
　曰：「然。」
　「然則弔焉若此，可乎？」
　曰：「然。始也吾以為其人也，而今非也。向吾入而弔焉，有老者哭之，如哭其子；少者哭之，如哭其母。彼其所以會之，必有不蘄言而言，不蘄哭而哭者，是遁天倍情，忘其所受，古者謂之遁天之刑。適來，夫子時也；適去，夫子順也。安時而處順，哀樂不能入也，古者謂是帝之縣解。」
　指窮於為薪，火傳也，不知其盡也。">
<link href=/css/fonts.b685ac6f654695232de7b82a9143a46f9e049c8e3af3a21d9737b01f4be211d1.css rel=stylesheet>
<link rel=stylesheet type=text/css media=screen href=/css/main.39ebaad9fc9f12a7ee415682ebf69793198eb40de807ad546a08fe9ad5e51438.css>
<link id=darkModeStyle rel=stylesheet type=text/css href=/css/dark.726cd11ca6eb7c4f7d48eb420354f814e5c1b94281aaf8fd0511c1319f7f78a4.css media="(prefers-color-scheme: dark)">
<link rel=stylesheet href=/katex/katex.min.css>
<script defer src=/katex/katex.min.js></script>
<script defer src=/katex/contrib/auto-render.js onload=renderMathInElement(document.body)></script>
<script src=https://unpkg.com/mermaid@8.8.1/dist/mermaid.min.js></script>
</head><body>
<div class=content><header>
<div class=main>
<a href=/>arjenzhou</a>
</div>
<nav>
<a href=/>Home</a>
<a href=/article>Article</a>
<a href=/translation>Translation</a>
<a href=/reproduction>Reproduction</a>
<a href=/categories>Category</a>
<a href=/feed.xml>Subscribe</a>
</nav>
</header>
<main>
<article>
<div class=title>
<h1 class=title>莊子/內篇/養生主第三</h1>
<span class=link></span>
<div class=meta>Posted on Mar 6, 2020
</span> <hr>
</div>
</div>
<section class=body>
<p>　　吾生也有涯，而知也无涯。以有涯隨无涯，殆已；已而為知者，殆而已矣。為善无近名，為惡無近刑。緣督以為經，可以保身，可以全生，可以養親，可以盡年。</p>
<p>　　庖丁為文惠君解牛，手之所觸，肩之所倚，足之所履，膝之所踦，砉然嚮然，奏刀騞然，莫不中音。合於桑林之舞，乃中經首之會。</p>
<p>　　文惠君曰：「嘻，善哉！技蓋至此乎？」</p>
<p>　　庖丁釋刀對曰：「臣之所好者，道也，進乎技矣。始臣之解牛之時，所見无非全牛者。三年之後，未嘗見全牛也。方今之時，臣以神遇而不以目視，官知止而神欲行。依乎天理，批大郤，導大窾，因其固然。技經肯綮之未嘗，而況大軱乎！良庖歲更刀，割也；族庖月更刀，折也。今臣之刀十九年矣，所解數千牛矣，而刀刃若新發於硎。彼節者有間，而刀刃者无厚；以无厚入有間，恢恢乎其於遊刃必有餘地矣，是以十九年而刀刃若新發於硎。雖然，每至於族，吾見其難為，怵然為戒，視為止，行為遲。動刀甚微，謋然以解，如土委地。提刀而立，為之四顧，為之躊躇滿志，善刀而藏之。」</p>
<p>　　文惠君曰：「善哉！吾聞庖丁之言，得養生焉。」</p>
<p>　　公文軒見右師而驚曰：「是何人也？惡乎介也？天與，其人與？」曰：「天也，非人也。天之生是使獨也，人之貌有與也。以是知其天也，非人也。」</p>
<p>　　澤雉十步一啄，百步一飲，不蘄畜乎樊中。神雖王，不善也。</p>
<p>　　老聃死，秦失弔之，三號而出。</p>
<p>　　弟子曰：「非夫子之友邪？」</p>
<p>　　曰：「然。」</p>
<p>　　「然則弔焉若此，可乎？」</p>
<p>　　曰：「然。始也吾以為其人也，而今非也。向吾入而弔焉，有老者哭之，如哭其子；少者哭之，如哭其母。彼其所以會之，必有不蘄言而言，不蘄哭而哭者，是遁天倍情，忘其所受，古者謂之遁天之刑。適來，夫子時也；適去，夫子順也。安時而處順，哀樂不能入也，古者謂是帝之縣解。」</p>
<p>　　指窮於為薪，火傳也，不知其盡也。</p>
</section>
<div class=post-tags>
</div>
</article>
</main>
<footer>
<hr>⚡️
2022 <a href=https://github.com/athul/archie>Archie Theme</a> | Built with <a href=https://gohugo.io>Hugo</a>
</footer>
</div>
</body>
</html>